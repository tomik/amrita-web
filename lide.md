---
layout: page
title: Lidé
---

 Kolem spolku a chalupy samotné se pohybuje lidí opravdu mnoho. Zmínit se o všech, kteří zde něco vykonali, by bylo na několik stran. Ale i tak jim patří náš velký dík.

### Jana
<pre>
  V kuchyni ji kdekdo vídá,
  zatímco se vedle snídá.
  Boršč na plotně bděle hlídá,
  sama ale neujídá ...

  K tomu ještě pere, uklízí a smaží
  telefonuje a vážně se tváří.
  Multitasking na druhou.
  Pak se usměje a svět rozzáří:
  "Okna budou se slevou,
  dovezou je koncem září.
  Kdo chce chlebík s oblohou?"
</pre>

### Tomáš

<pre>
  V kapse batohu plyšový ježek
  a po večeři povinný zákusek.

  Jednou týdně do Prahy a zpátky
  a ve vlaku pak skládá k sobě řádky.

  K ránu ho nejlépe probudí studená sprcha,
  drobeček dítěte z něj ještě nevyprchal.

  S lopatou nováček, dříve s počítačem i spával,
  do vyšších otáček pouští ho čokoláda,
  ale jen ta hutná, hořká, na tu si pak s chutí počká.
</pre>

### David

<pre>
  Očka se nám zlehka klíží,
  desátá se kvapem blíží,
  nad chalupou na kopečku,
  noc již oblékla si černou vlečku.

  Pána s trubkou již vyhlíží,
  pod hvězdami bude hrát,
  s trubkou noci vdechne řád.

  Aby se nám hezky spalo,
  něco pěkného se zdálo.
  Večerku nám troubí rád.
  Děkujeme.
  Rádo se stalo ...
</pre>
