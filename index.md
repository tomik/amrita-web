---
layout: default
title: O nás
---

<p class="message">
  Vážení přátelé,

  do prostoru hledáme stálého zaměstnance na pozici správce objektu. Uvítáme buďto jednotlivce anebo mladý pár. Správce bude mít na starosti lehké práce okolo domu, údržbu zahrádky, úklid, výpomoc s akcemi, apod. Zkrátka vše co je třeba k zajištění běhu objektu. Vedle odpovídající finanční mzdy bude správce mít k dispozici vlastní útulný byt, který je součástí objektu. Hlavním benefitem je spoluúčast na smysluplném projektu na krásném místě. Hledáme někoho, kdo bude podobně naladěný jako my. 
</p>

## Vize

Žijeme a tvoříme v Orlických horách. Jsou nám blízká následující témata:

* přítomnost - přesunout se z hlavy do Tady a teď
* svobodný život - odvaha jít svou cestou
* tvořivost - vyrábíme, stavíme, zahrádkaříme, zpíváme, hrajeme, smějeme se
* harmonie s přírodou - vážit si jejích darů a neplýtvat jimi

## Pobyty

Pořádáme víkendové a týdenní pobyty zaměřené na předchozí témata, obzvláště pak na prožívání přítomnosti. Na pobytech:

* uvědomujeme si a prožíváme své tělo
* dovolujeme si prožívat své emoce
* odlehčujeme stravu a očišťujeme fyzické tělo
* pobýváme v tichu
* meditujeme
* sdílíme své zážitky a životní zkušenosti
* navzájem se podporujeme

## Prostor

Momentálně upravujeme chalupu, kde bydlíme, na prostor setkávání. Jde o místo na polosamotě stranou hlavních komunikací, co by kamenem dohodil ke kouzelné říčce Zdobnici. Vzniká nám tu krásná meditační místnost, několik pokojíčků, společné prostory, dílnička, zahrádka s jezírky a výhledově možná i sauna a domečky pro pobyt v tichu. První návštěvníky víkendových či týdenních pobytů zde přivítáme na jaře 2018.
